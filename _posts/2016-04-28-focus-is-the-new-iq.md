---
layout: post
title: "Focus is the new IQ"
description: ""
category: 
tags: []
---

Focus is het nieuwe IQ. Het is een ongelofelijk belangrijke competentie in het toevoegen van waarde. Een competentie met een *stupid leverage*. Als je in staat bent om iedere dag een aantal uur volledig te focussen, cultiveer je een *superpower*.

Focus is zo belangrijk omdat het steeds zeldzamer wordt. In een wereld waarin we allemaal steeds meer verbonden zijn, is constante afleiding de norm. Een langer tijdsvlak jezelf volledig toewijden aan één activiteit is iets wat steeds minder gebeurt. Het onderscheidend vermogen van dat wèl doen wordt daarom ook steeds groter. 

De conventionele wereld is niet ingericht op het zo veel mogelijk cultiveren van langere blokken gefocuste energie. De kantoortuinen zijn zo ingericht dat het vrijwel onmogelijk is om überhaupt langere tijd te concenteren. Constante afleiding, zowel in de fysieke wereld als digitaal, is iets wat als steeds gewoner wordt gezien. Dagen op kantoor waarin je alleen maar geleid wordt door de waan van de dag, de afleiding van collega's, en volledig verspreide aandacht zijn aan de orde van de dag. Het *scattered brain*-syndroom. 

Hoe ga je hier nou mee om? Hoe zorg je er nou voor dat je wèl langere blokken aan constante focus inbouwt in je dag?

Wees rigoureus in het elimineren van aandachtvragers. Fysiek of digitaal. Disconnect jezelf van het internet. Trek je terug op een plek waar je absoluut niet gestoord zal worden. Ontloop plekken en activiteiten waarvan je weet dat er een grote kans is op andere impulsen. Met andere woorden; boetseer je omgeving dusdanig aan de hand van de aard van de activieit. Als je weet dat je je moet focussen is het niet handig om in de kantoortuin aan te schuiven. Breng de omgevingsfactoren en het doel dat je voor ogen hebt op één lijn. Het is niet gek dat je geen voldoening haalt als je op een plek gaat zitten waar je gestoord gaat zitten, terwijl je van plan bent om een diepgravend artikel te schrijven.

