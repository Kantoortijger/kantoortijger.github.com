---
layout: post
title: "Aandacht"
description: ""
category:
tags: []
---
Aandacht is het sleutelwoord van welzijn. In alles. Het feit of iets goed gaat, of je voldoening kunt oogsten, is allemaal terug te voeren op een aspect; **aandacht**. Het feit of deze blog floreert heeft puur te maken met het feit of ik in staat ben om hier op gezette tijden aandacht aan te besteden. Of ik hier genoeg waarde aan hecht dat ik hier stelselmatig gefocust en met aandacht aan wil werken. 

### Kunst
Aandacht is de motor achter kunst. Achter het maken, maar zeker ook het bekijken. Hoe kan het dat sommigen vol lof over een werk kunnen zijn, en anderen het compleet in de wind slaan? Puur door de mate van aandacht besteedt aan het werk. Door uitgebreid de tijd te nemen, stil te staan bij het werk en er over in te lezen zul je zien dat de waardering vanzelf komt. Door dat niet te doen; door er vluchtig aan voorbij te gaan - er simpelweg geen aandacht aan te besteden - zal de mate van waardering lager zijn.  

Het gaat natuurlijk verder dan kunst. Boeken. Relaties. Nieuws. *Alles*. 

Aandacht cultiveren gaat niet vanzelf. Ergens de aandacht op richten kost energie. Het impliceert dat iets anders - door de keuze voorzien van minder waarde - de aandacht niet verdient. **Alles waar je aandacht aan geeft, groeit**. Open deur, daardoor niet minder waar.

Werken legt beslag op je energie. Wellicht niet direct merkbaar in het moment, maar absoluut aan de orde. Het kost (schaarse) energie, die door te werken niet meer op andere wijze te alloceren. Door het te besteden aan werk kies je er indirect voor om geen aandacht te hechten aan relaties, boeken, kunst, literatuur, hobby's, sport, voeding, nieuws.

### Hoe nu verder?
Iets kunnen constanteren is fijn. 

* **Balans**. Dagelijks/wekelijks de balans opmaken; waar besteedt ik mijn aandacht? Een soort *aandacht balans* opstellen; en daar 100 aandacht credits op verdelen. In een goed functionerend model is die evenredig verdeelt over zaken die belangrijk geacht worden. Van belang hierin is het besef dat de allocatie bewust gemaakt wordt; het is ongelofelijk eenvoudig om de verdeling op de automatische piloot te laten plaatsvinden. Jezelf (onbewust) de pleuris werken verdient geen pluim; **bewust handelen is de basis**. 
* **Meditatie**. Helpt tegen impulsiviteit, reactiviteit. Zorgt voor net even dat stapje achterwaarts om de gehele situatie te kunnen overzien en op waarde te schatten. 
* **Impulsen controleren**. Streef naar een *information diet*; controleer alle impulsen die aandacht opeisen. Maak de afweging of iets de aandacht verdient, of niet. En daar rigoureus in zijn. Dat betekent;
	* Notificaties zijn *volledig* uitgeschakeld. Het voegt geen waarde toe (en waarschijnlijk alleen maar anxiety) om continu geconfronteerd te worden met de waan van de dag. Wees zelf in controle; alloceer op gezette momenten tijd om email te verwerken. Zelf in controle zijn, en niet laten leiden door impulsen. 
	* Kritisch op nieuwsvergaring. Mindless rondsurfen voegt geen waarde toe. Kies voor kwaliteitsbronnen, en bespaar daar niet op. Economist, FD, HBR, etc. 
* **Eigen koers varen**. Zelf continu kritisch blijven. Vertrouw in je eigen intutie en schat alles op eigen waarde.

That's all for now.  
