---
layout: post
title: "Vroeger opstaan"
description: ""
category: 
tags: []
---
Dezer dagen ben ik aan het experimenten met vroeger opstaan. Niet dat ik voorheen laat opstond, rond de klok van half zeven, maar opstaan rond de klok van vijf is een stuk vroeger. 

Vroeg opstaan heeft een paar evidente voordelen. Zo heb je meer tijd om rustig de dag te starten, en nog voor de chaos van de dag plannen te smeden. Al enige tijd start ik mijn dag met een uur lezen; rustig, onder het genot van een kopje koffie. Ik merk dat het me helpt om de dag juist te starten, om een goede mindset te krijgen. Daarnaast heb ik eveneens het gevoel dat dat extra uurtje lezen per dag me ook op intellectueel niveau goed doet; ik heb rustig de tijd om me ongehaast te verdiepen in een onderwerp naar eigen keuze. Vaak lees ik tijdschriften zoals The Economist, of een non-fictie boek waarin ik bezig ben.

Een van de belangrijkste voordelen die ik ervaren heb met het vroegere opstaan, is het feit dat je je meer in controle voelt over de dag. De eerste paar uur zijn voor jou, en kan je vullen op de manier waarop jij dat wilt. Lezen, mediteren, schrijven; vruchtbare activiteiten die het waard zijn om de dag mee te starten.

Het nadeel wat hieraan kleeft is dat je eveneens vroeger naar bed moet gaan om de acht uur per nacht te halen. Dat houdt in dat je omstreeks half tien reeds naar bed gaat. Dat is vroeg, en sociaal gezien soms onhandig. 
