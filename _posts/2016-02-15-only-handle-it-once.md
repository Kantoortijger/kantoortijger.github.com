---
layout: post
title: "Only Handle It Once"
description: ""
category: 
tags: []
---

Sinds ik ben toegetreden tot de kantoortuin, experimenteer ik al een tijdje met hoe je werk *an sich* nu het beste kunt aanvliegen. Al gauw kom je op net iets te Amerikaanse websites uit, met lijstjes van de tien beste productiviteitstips. Leuk om een keer door te lezen, maar niet iets waar je echt iets aan hebt. 

### OHIO
Hoe ga je om met zoveel impulsen op een dag? Hoe zorg je er voor dat je door de bomen het bos niet meer zit in je inbox? En hoe kan het 'echt productieve mensen niet iets productiever zijn, maar echt in een veelvoud? 

Een belangrijke strategie die ik ben tegengekomen is **Only Handle It Once**. Of dat nu gaat van mailtjes tot routinetaakjes, van uitzoekklusje tot reminder;  zorg er voor dat je iedere impuls slechts een keer onder ogen hoeft te komen. De tendens is, als je door je mails scrollt, om door te klikken naar de volgende als je even niet weet wat je hier nu mee moet. Precies dat soort gedrag moet je in de kiem smoren; het gaat er om dat je iedere open lus eindigt met een besluit. Je handelt het af. Of dat nu is door hem te beantwoorden, of juist te verwijderen. Het gaat er om dat je een beslissing neemt en de open lus sluit. 

### Ambiguiteit
Een belangrijk aspect is het omgaan met ambiguiteit. Gedurende een dag krijg je diverse taken op je bord, die niet altijd even helder zijn. Het is gemakkelijk om je daardoor te laten ondersneeuwen, waardoor je helemaal niets meer doet. De kunst is om te identificeren, prioriteren, en met name, om uit te voeren.

### Deep Work
Als je geen controle neemt, kan het gebeuren dat je je aan het einde van de dag afvraagt van wat je nu gedaan hebt. Hoewel je je had voorgenomen om *X* en *Y* op te leveren vandaag, ben je alleen maar bezig geweest met het blussen van brandjes die gedurende de dag jouw kant op kwamen. Het is van belang om voldoende **deep work** in je dag te incorporeren. Een tijdsblok van ononderbroken concentratie, gericht op het toevoegen van waarde. 

#### Waarde toevoegen
Zelf merk ik het ook. Produceren gaat beter in de ochtend. Deze blogpost is geschreven in de ochtend; in de avond zou het me veel meer moeite kosten. 

### Take aways
* Jezelf dusdanig faciliteren om zo veel mogelijk *waarde toe te voegen*. Daar gaat het om. Je weet van jezelf op welke manieren je het beste werkt; alleen, met andere mensen, en op welk tijdstip. **Richt je dagen daar dan ook op in**. Mensen die optimaal produceren, zijn mensen die hun dagen hebben afgestemd op hun optimale omstandigheden.
* Blok tijdsperiodes met **deep work**.
