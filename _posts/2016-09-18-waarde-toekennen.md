---
layout: post
title: "Waarde toekennen"
description: ""
category:
tags: []
---
Eén van de belangrijkste determinanten van het handelen is het proces van waarde toekennen. Dat proces is belangrijker dan je initiëel zou denken. Het bepaalt echter welke activiteiten je ontplooit, wat je niet doet. Het bepaalt of je je verveelt, of juist helemaal opgaat in de activiteit voorhanden.

Keuzes maken gebeurt de hele dag. Door te kiezen om bepaalde zaken te doen, kies je er impliciet voor om een heel aantal andere zaken niet te doen. Door de krant te lezen bij het ontbijt ken je de meeste waarde toe aan die activiteit op dat moment.

Verveling is simpelweg het gebrek aan het toekennen van waarde aan objecten in de omgeving. Het is mogelijk je te vervelen voor een kast vol boeken; achter een computer met waarmee alle informatie ter wereld te raadplegen is; in een levendig gezelschap vol bekende mensen. Door daar echter geen waarde aan toe te kennen is het mogelijk zich te vervelen in een omgeving vol mogelijk interessante impulsen. Waarin één zich stierlijk zal vervelen in een omgeving vol mogelijkheden, zijn monniken volslagen tevreden terwijl ze uren voor zich uitstralen.

Waarde toekennen aan de directe omgeving is de kern, en dient onder examinatie gebracht te worden. Een teveel aan waarde in een omgeving werkt eveneens averechts; door een *overkill* aan mogelijkheden werkt enkel verlammend.

Het succes van een mentaal model valt of staat met een juiste waardering van objecten en activiteiten. Door soms teveel waarde toe te kennen kun je ontevreden raken; door het een te doen negeer je al het - minstens zo belangrijke - andere. Door het ene boek wel te lezen lees je het andere niet.

### Meditatie
Het stilstaan en een stap terug nemen is een belangrijk hulpmiddel in het geval van ofwel te veel - of te weinig waarde in een directe omgeving. Door stil te staan dwing je jezelf te hercalibreren, en objectief te observeren wat er op huidig moment meer danwel minder waarde verdient.

### Houding
Een objectieve, kalme houding biedt ruimte voor alles wat het leven te bieden heeft. Door je te richten op dat wat er wèl is ben je in staat om plezier te ervaren in het moment zelf. Piekeren, *FOMO* en verveling zijn allemaal symptomen van onbalans in het toekennen van waarde. Neem in dergelijke gevallen een stap terug, en observeer jezelf.

Adem in, adem uit.
