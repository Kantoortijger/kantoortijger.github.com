---
layout: post
title: "Presence"
description: ""
category: 
tags: []
---

Op vele verschillende manieren kom ik aanraking met het concept van presence. In de zin van bewustzijn, awareness. Een aantal van mijn favoriete boeken staan er uitgebreid bij stil; **Zen and the Art of Motorcycle Maintanance**, **The Practicing Mind**. Het concept en de praktische toepassing hiervan resoneert steeds sterker. 

Presence wordt vaak in verband gebracht met mindfulness, en meditatie. Hoewel dat al gauw een zweverig smaakje krijgt, is puur het cultiveren van bewustzijn dat niet. Meditatie is echter een enorm waardevolle activiteit om dit te trainen, aan te scherpen. Door je bewustzijn naar het nu te halen doorbreek je de thought-loops over wat er gaat komen, en wat er gebeurd is. Vaak is dat verspilde mentale energie. Door jezelf terug te brengen naar het nu, en je gedachtes objectief te observeren, kom je er achter hoe vaak je met je gedachtes elders zit. Het cultiveren van presence schept focus, reduceert stress over irrelevante zaken, en laat je met een objectieve blik naar het hier en nu kijken. Door je innerlijke wateren stil te leggen, ben je in staat om met volledige aandacht en focus je te richten op een objectieve, externe realiteit. Door je aandacht op een dergelijke manier te trainen vergroot je je spanningsboog. In een wereld met steeds meer afleidingen is dat een enorme belangrijke vaardigheid om te ontwikkelen. Een lange tijd kunnen focussen op één en hetzelfde onderwerp is iets waar menigen moeite mee hebben. Uiterst waardevolle activiteiten zoals lezen, schrijven en mediteren gaan ten koste aan een overload aan blinkende impulsen die toegankelijker en gemakkelijker zijn. Zo is het neerploffen voor de TV of het checken van je smartphone-notificaties een stuk laagdrempeliger dan door een dik boek te ploffen. De lange termijn payoff is daarentegen vele malen groter bij het laatste. 

Presence stelt je in staat om je niet te laten leiden door impulsen. Het doorbreekt de automatische piloot, en stelt je in staat om een objectieve beslissing te maken. Systeem 2 versus systeem 1 denken (*Thinking Fast and Slow*). Bewustzijn stelt je in staat om betere beslissingen te maken, om meer vruchtbare activiteiten te ontplooien, door je niet mee te laten sleuren door de waan van de dag.


>The unexamined life is not worth living.
>
> - <cite>Socrates</cite>

Het opereren op de automatische piloot is iets wat er gemakkelijk insluipt op meerdere vlakken in het leven. Of dat in je dagelijkse routines is, op het werk, of elders. Door juist bewust te zijn en welafgewogen keuzes te kunnen maken, neem je de teugels terug in handen. De automatische piloot laat je echter je en je maakt weloverwogen, objectieve keuzes. De voldoening die het schept als je ziet dat dit soort weloverwogen keuzes resultaten afwerpen, is enorm. Objectieve, gefocuste aandacht is één van de meest waardevolle eigenschappen om te hebben. In een wereld waarin afleiding steeds gebruikelijker en gemakkelijker wordt, wordt pure aandacht steeds waardevoller. Door pure, gefocuste aandacht te cultiveren onderscheidt je jezelf van de massa. Zo zijn de beste programmeurs niet iets productiever dan de middenmoot, maar een factor 10. **Èchte waarde onstaat door gerichte, consistente focus.**

