---
layout: post
title: "Over lezen"
description: ""
category: 
tags: []
---

De afgelopen tijd ben ik weer wat minder aan het lezen. Dat merk je op wanneer je terug kijkt over de afgelopen tijd, en eigenlijk ziet dat er weinig nieuwe ideeën en concepten onder andere hier genoteerd worden. 

Lezen is iets wat altijd en op ieder moment gedaan kan worden. Er is altijd wel iets te lezen wat je interesseert, waar je iets aan hebt. Het is niet nodig om ieder moment de meest heftige literatuur te lezen. Licht vermaak is ook prima. Het gaat er om dat er op constante basis gelezen wordt. Waarover maakt niet uit, puur over datgene wat je op dat moment het meest interesseert. 

Op die manier blijf je in contact komen met nieuwe gedachtegangen, en dat is wat het leven interessant maakt. Op die manier blijf je nieuwe dingen leren en tegenkomen, wat wellicht de mogelijkheid schept om nieuwe paden te bewandelen. Lezen over tuinieren, mediteren, Excel; het maakt niet uit. Er is op ieder pad wel iets interessants te vinden. Het gaat er om dat je continu bezig bent om deze tocht te maken. Continu in beweging zijn.

Er zijn enorm veel mooie boeken. Het is jammer dat er toch vaak een soort barrière gevoelt wordt om uberhaupt te gaan lezen. Hier heb ik al vaker wat over geschreven, maar in principe zouden alle losse momentjes gevuld moeten worden met lezen. Het moet niet gezien worden als een activiteit; maar gewoon als iets wat je constant aan het doen bent. Op die manier zijn de transactiekosten om uberhaupt wat te gaan lezen een stuk lager. 

De afgelopen tijd besteed ik meer aandacht aan het lezen van nieuws en magazines. Het FD, en de Economist. Dit is allemaal goed en wel; het zou alleen niet ten koste moeten gaan van het reguliere lezen. Het lezen van boeken. Dat valt toch absoluut te beschouwen als een ander medium. Langer de tijd nemen om een concept goed te belichten. Minder vluchtig. Minder *shallow*. 

