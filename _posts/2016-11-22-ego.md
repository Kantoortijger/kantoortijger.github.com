---
layout: post
title: "Ego"
description: ""
category:
tags: []
---

Vanuit mijn natuurlijke neiging ben ik vrij sterk gefocust op mezelf. Niet in een aanwezige, egoïstische zin. Meer één gestoeld op onzekerheid. Symptomen; een sterk gevoel van zenuwen bij individuele prestaties. Meer met jezelf bezig dan bewustzijn geënt op de groep. Een erfenis vanuit de jongere jaren, waarin een hoge mate van mentale energie besteed wordt aan het zelf.

Een te sterke focus op het eigen ego kan gezien worden als door de wereld wanen met oogkleppen. Haastend door de momenten van het leven; blind voor de nuances, subtiliteiten in het gedrag van anderen, het grotere plaatje van het geheel. Een gemankeerd bewustzijn, gebonden door de grillen van het zelf. Het plaveit de weg voor aanpassen in plaats van tegengas, voor bewijsdrang, defensiviteit en andere uitingen van onzekerheid.

Het zelf bestaat niet. 
