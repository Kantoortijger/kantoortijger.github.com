---
layout: post
title: "Welzijn cultiveren"
description: ""
category: 
tags: []
---

Om met de juiste positiviteit in het leven te staan, zijn er een aantal activiteiten die stelselmatig gecultiveerd moeten worden.

* Consistente, goede slaap 
* Gezonde voeding
* Beweging 
* Quiet time 
* Eigenaarschap over je activiteiten 

Met name de laatste is van belang. Het is cruciaal om geëngangeerd te zijn in activiteiten waarvoor je bewust gekozen hebt om het te doen, waarbij je weet waarom je het doet. Als je (teveel) activiteiten op je bord hebt waarvoor je niet zelf gekozen hebt, waarvoor je geen (direct) belang ziet), kan je er gif op innemen dat je er niet vrolijk van wordt. Het is van belang om nauwgezet je activiteiten te kiezen, een select aantal, en daar vol overgave in te duiken. Wanneer er teveel verschillende dingen spelen waar je zelf het belang niet van inziet, wordt de aandacht versnipperd. *Being stretched too thin*. Mijd dat soort activiteiten zoveel mogelijk, en ben proactief in het uitzoeken waar je het belang van inziet, en ga daar 100% voor. 

Het is daarnaast van belang om op constante basis eigen initiatieven te ontplooien. Hoe klein dan ook. Voldoening haal je uit zaken die je zelf bedacht hebt, die je zelf kan realiseren, en waar je trots op kunt zijn. Dat kunnen hele kleine dingen zijn; het gaat er om dat je constant bezig bent met dit soort eigen initiatieven om er voldoening uit te halen, Als je bezig bent met activiteiten waarbij je niet zelf achter het stuur zit, waarbij je uitvoerend bent en geen controle hebt, is het ongelooflijk lastig om hier voldoening uit te halen. 

### Afstand nemen en observeren
Dit soort observaties zijn alleen te doen als je regelmatig afstand neemt van het dagelijkse leven, en observeert waar je mee bezig bent. Je wordt snel meegesleept door de waan van het dagdagelijkse, waardoor je in een reactieve modus wordt gedrukt en vanuit de automatische piloot handelt. De essentie van zelfvoldoening en even belangrijk het toevoegen van waarde ligt in het feit dat je proactief je activiteiten uitzoekt, en daar met consistente en kalme aandacht mee aan de slag gaat. Als je zelf het belang van je activiteiten niet voelt is het simpelweg onmogelijk om met de zelfde volhardendheid en constante aandacht ergens aan te werken als dat je dat wel hebt. Als dat dus niet het geval is ben je suboptimaal aan het acteren, omdat je veel minder waarde aan het toevoegen bent dan zou kunnen.

### Eigenaarschap 
Het is belangrijk om voor het grootste gedeelte van je bezigheden volledige eigenaarschap te voelen. Dat zet jezelf aan het roer; jij bent verantwoordelijk, jij draagt de consequenties; positief òf negatief. Door het hebben van deze feedback-loop creëer je het gevoel om op het juiste pad te zitten, en dat is precies waar het om draait. Je moet voelen dat je vooruit aan het gaan bent, dat je aan het *grinden* naar iets beters bent. Als dat ontbreekt, zijn desillusies onvermijdeljk. 
